V imeniku testne skripte se nahaja glavna testna skripta test.py, zaganjalnik testov test_wrapper.py, konfiguracijska datoteka conf.json in imenik public, ki vsebuje tri podimenike: unit_test, unit_test_results in unit_test_stdout. Imenik unit_test vsebuje testne skripte za posamezen del vašega programa oziroma za posamezne funkcije. Testni primeri so podani v obliki tako imenovanih testov enot (angl. unit tests). Imenik unit_test_results vsebuje rezultate testiranja vašega programa; imenik unit_test_stdout pa vsebuje izpise programa (kadar funkcije ne izpišejo ničesar, bodo datoteke v tem imeniku prazne, razen če imate dodane izpise za razhroščevanje). Testna skripta test.py s pomočjo test_wrapper.py požene testne skripte iz imenika unit_test. Če želite videti, kaj testira posamezna skripta in kakšen je pričakovan rezultat posameznega testa, preprosto odprite posamezno testno skripto v urejevalniku besedila. Testne skripte so prav tako napisane v Pythonu. Rezultati testnih skript se zapišejo v imenik unit_test_results. Glede na število prestanih testov dobite ustrezno število točk.
Najlažji način poganjanja testne skripte za testiranje vašega programa je, da program prekopirate v isti imenik, kjer se nahaja test.py. Nato samo poženete test.py. Lahko pa test.py poženete tudi iz ukazne vrstice iz poljubnega delovnega imenika (cwd), npr.: c:\pot\do\pythona\python.exe c:\pot\do\testnega\imenika\test.py
Poti (do Pythona, testnega imenika in imenika z vašo skripto) seveda nadomestite z dejanskimi (absolutnimi ali relativnimi) potmi na vašem računalniku. Če uporabljate ukazno vrstico v Windowsih in pri poganjanju testov vrne napako povezano s kodiranjem znakov, potem pred poganjanjem testov v konzoli zamenjajte kodiranje na UTF-8 (v konzoli poženite ukaz chcp 65001).
